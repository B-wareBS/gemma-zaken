---
title: "API's voor zaakgericht werken"
header-img: /img/sample-image.jpg
date: 12-7-2018
---

## API's voor zaakgericht werken

Om Zaakgericht Werken (ZGW) een stap verder te brengen wordt de opvolger van de
Zaak- en Documentservices (ZDS) ontwikkeld, inmiddels bekend als de ZGW API's. 
Hierbij wordt een andere vorm van standaardisatie toegepast. Op basis van 
relevante informatiemodellen (RGBZ 2.0 en ImZTC 2.2) wordt met zowel publieke 
als private partijen in een agile proces vorm gegeven aan RESTful API's die 
concreet invulling geven aan de gewenste standaard. De standaard wordt tegelijk 
met een referentie-implementatie ontwikkeld om de implementeerbaarheid aan te 
tonen, en als referentie te dienen voor latere implementaties.

Alle opgeleverde API's, oftewel componenten om in GEMMA termen te spreken, zijn noodzakelijk om zaakgericht werken mogelijk te maken. 
Echter, niet alle componenten hoeven aanwezig te zijn in elk software pakket. 
Sterker nog, het moet in te stellen zijn waar elk component "leeft". Zo kan een 
gemeente een software pakket afnemen dat zowel een ZRC, ZTC en DRC bevat maar 
als ze overstappen op een ander DRC moet dit eenvoudig te configureren zijn in 
het software pakket. Het kan dus ook zo zijn dat het ZRC, ZTC en DRC door 
verschillende leveranciers wordt geleverd, of dat er gebruik wordt gemaakt van 
een SaaS-oplossing die bijvoorbeeld een ZTC component aanbiedt.
Wil je hier meer over weten, kijk dan bij [architectuur](architectuur/index).

Lees meer over de api's in de [product visie](./_content/introductie/productvisie.md)  

De standaard staat [hier](/standaard/standaard) beschreven. Ontwikkelaars kunnen [direct aan de slag](ontwikkelaars/aan-de-slag) met de beschikbare 
[API's](standaard/apis/index) en de implementaties van de referentie componenten. Hoe we samen komen tot API-standaarden, kan je [hier](community/bijdragen) lezen.

